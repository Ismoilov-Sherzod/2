<h1>„Xamsa“</h1> 
<hr>
Alisher Navoiy ijodining yuksak choʻqqisi <a href="#">„Xamsa“</a> asari (1483–1485)dir, shoir birinchilardan boʻlib, turkiy tilda toʻliq <a href="#">„Xamsa“</a> yaratdi va turkiy tilda <br> shunday koʻlamdor asar yozish mumkinligini isbotlab berdi. Ushbu toʻplamni <a href="#">Nizomiy Ganjaviyning</a> <span style="color: red;">„Panj Ganj“</span> („Besh xazina“) asariga havas sifatida <br> yozilganligini oʻquvchilarga anglatmoq maqsadida <a href="#">„Xamsa“ning</a> kirish qismida:
<br>
<br>
<br>


<i>„Emas oson bu maydon ichra turmoq,</i>
<br>
<i>Nizomiy panjasigʻa panja urmoq.“</i>
<br>
<br>
<br>
<br>

deya taʼkid etadi. 
<br>
<br>

<a href="#">„Xamsa“</a> tarkibiga <a href="#">„Hayrat ul-abror“</a>, <a href="#">„Farhod va Shirin“</a>, <a href="#">„Layli va Majnun“</a>, <a href="#">„Sabʼai sayyor“</a>, <a href="">„Saddi Iskandariy“</a> kabi dostonlar kiradi. <br>
<br>
<br>


<a href="#">"Hayratul-abror"da</a> hamd, munojot, naʼt, hayrat boblaridan keyin shoirning Yaratganga, borliqqa, tabiatga, insonga boʻlgan falsafiy, ijtimoiy-siyosiy, <br> iqtisodiy, ilmiy,  maʼrifiy, axloqiy va estetik munosabati aks ettirilgan. Podshoh bilan ulusning insonlik nuqtai nazaridan ayirmasiz, farqsizligini, podshohning <br>   hunar, axloq, adl, insof, mantiq, taqvo yoʻlida ulusdan oʻta olmaganini anglatish bilan oʻzining adolatli shoh haqidagi qarashlarini anglatadi. <br> 
<br>
<br>

<a href="#">„Farhod va Shirin“</a>da qahramonlar sevgi sarguzashtlari orqali insonning tarix va kelajak oldidagi vazifasini belgilaydi, insonlik faqat muhabbatda emas, <br>balki oʻsha sharafli nomning himoyasi orqali ekanini uqdiradi. Sharq tarixidagi Xusrav va Shirin voqeasini badiiy jihatdan qayta ishlab, Farhod orqali <br> oʻzining komil inson haqidagi qarashlarini ifoda qilgan. Navoiy dostoni orqali Firdavsiy, Nizomiy, Dehlaviy anʼanalari yangilangan boʻlsa, undan keyin bu <br> syujet turk mumtoz adabiyotining oʻzak muammolarini hal etishda asosiy oʻrin tutdi va bu yoʻnalishda <span style="color: red;">Ahmad rizvon, Jaliliy, Harimiy, Bafqiy, Urfi Sheroziy,</span> <br> <span style="color: red;">Lamiiy, Nizoriy</span> va boshqa dostonlari yaratildi. <br>
<br>
<br>


<a href="#">„Layli va Majnun“</a> dostonida arab ertaklari orqali maʼlum syujet oʻzining tugal shaklini topdi, unda ishq falsafasi betakror uslubda ifoda qilindi. Keyinroq <br> yaratilajak <a href="#">Fuzuliy</a>, <a href="#">Andalib</a>, <a href="#">Sayqaliy</a> dostonlari uchun maʼnaviy zamin boʻldi. <a href="#">„Xamsa“</a> tarkibidagi <a href="#">„Sabʼai sayyor“</a> va <a href="#">„Saddi Iskandariy“</a> da shohlik bilan <br> bogʻliq masalalarni birinchi oʻringa olib chiqdi. Bu dostonlar xamsanavislik anʼanasida oʻzining ijtimoiy-siyosiy xarakteri va originalligi bilan ajralib turadi. <br> <a href="#">„Xamsa“ga</a> ustoz Abdurahmon Jomiy (1414–1492) yuqori baho berdi. <br>
<br>
<br>

<span style="color: red;">OʻR FA ShI</span> qoʻlyozmalar fondida XV–XX asrlarda koʻchirilgan <strong>166 qoʻlyozma</strong> saqlanadi. Ulardan 84 tasida beshlikning hamma dostonlari berilgan.













<h2>Manbalar</h2> 
<hr>

<br>
<br>

 <ol>
    <li>Valitova, A. A. (1974). „Alisher Navoi“. A. M. Proxorov <sup> <a href="#">(rus.)</a></sup>. Buyuk Sovet Ensiklopediyasi. 17 (3-nashr). Moskva: Sovet Ensiklopediyasi. 194-195-betlar.</li> <br>
    
   <li> A. M. Proxorov, muhar. (1997). „Navoi, Nizamiddin Mir Alisher“ <sup><a href="#">(rus.)</a></sup>. Buyuk Ensiklopedik Lugʻat (2-nashr). Sankt-Peterburg: Buyuk Rus Ensiklopediyasi. 777-bet. <br></li>
   <br>
    <li> <i>Umidbek.</i> <a href="#">„Alihser Navoiy Moskvada xotirlandi“</a>. <i><a href="#">Ozodlik Radiosi</a></i> (9-fevral, 2011). Qaraldi: 3-oktabr, 2012. <br></li>
   <br>
   <li> Alisher Navoi, Mukammal asarlar tuplami. 3 jild. Toshkent, 1988 <br></li>
   <br></ol>
 <h2>Adabiyot</h2>
 <hr> 
 <br>
<ul> <li>O.Sharafiddinov. Alisher Navoiy. Kitobda: Tanlangan asarlar.-T.: Fan,1978: <br></li>
    <br>
   <li> Ya. Gʻulomov. Alisher Navoiyning davrini oʻrganish haqida. Kitobda: <span style="color: red;" title="color red"> „Ulugʻ oʻzbek shoiri“</span>. -T.:1948; <br></li>
    <br>
   <li> Bertels E.E. Navoiy. Opit tvorcheskoy biografii. -M,L.: 1948; <br></li>
    <br>
    <li>Oybek. Navoiyning tarjimayi holi. Kitobda: <span style="color: red;">„Navoiy gulshani“</span>. -T.:1967; <br></li>
    <br>
    <li>S.Gʻanieva. Alisher Navoiy. -T.:1968; <br></li>
    <br>
   <li> V.Abdullaev. Navoiy Samarqandda. -T.: 1968; <br></li>
    <br>
    <li>Izzat Sulton. Navoiyning qalb daftari. -T.: Gʻ. Gʻulom nomidagi badiiy adabiyot nashriyoti, 1969; <br></li>
    <br>
   <li> V. Zohidov. Ulugʻ shoir ijodining qalbi. -T.: Oʻzbekiston, 1970; <br></li>
    <br>
   <li> A.Qayumov. Alisher Navoiy (ajoyib kishilar hayoti). -T.:1976; <br></li>
    <br>
    <li>S.Ayniy. Tanlangan ilmiy asarlar. — T.: Fan, 1978; <br></li>
    <br>
    <li>    Fitrat. Navoyining forsiy shoirligʻi va fors tilidagi asarlari toʻgʻrisida. Tanlangan asarlar. 2-jild. -T.: 2000; <br>
    </li>
    <br>
   <li> M.Shayxzoda. Gʻazal mulkining sultoni. Asarlar. Olti tomlik. T.4. -T.:1972; <br></li>
    <br>
    <li>Hamid Sulaymon. Alisher Navoiyning fors tilidagi poetik merosi tadqiqotidan. <a href="#">„Oʻzbek tili va adabiyoti“</a> jurn. 1965, № 5;</li> </ul> 